# Introduzione
Questo documento ha lo scopo di riportare l'analisi compiuta sul sito
[cplusplus.com](http://www.cplusplus.com/) condotta dallo studente *Andrea 
Mantovani*.

In questa sezione esporrò un breve riassunto dei servizi offerti da 
**cpluscplus.com**, la tipologia di visitatori ed i punti dove andrò a 
concentrarmi maggiormente per la valutazione.

## Servizi
Il sito **cplusplus.com** è un noto punto di riferimento per la documentazione
delle *C++ Standard Library*, librerie standard a scopo generico, definite dall'
organizzazione internazionale **ISO**. All'interno troviamo il *Reference* con 
la documentazione per le librerie I/O, contenitori, multithreading, oltre al 
sottoinsieme di librerie C portate all'interno dello standard.

Tuttavia il reference non è l'unico servizio offerto dal sito. Infatti 
vi sono una sezione: *Tutorial*, *Articles*, *Forum* ed *Information* con la
storia e le caratteristiche del linguaggio.

## Audience
Da come si può dedurre, il tipo di utenza è di programmatori con qualsiasi 
livello d'esperienza. Di conseguenza il sito è studiato per essere minimalista,
lasciando spazio ai contenuti fruibile da qualsiasi visitatore che abbia 
svolto un **corso base** di programmazione in C/C++.

Data la divisione del sito in due anime ben distinte: **tecnica** 
con reference e **sociale** attraverso il forum ed i vari articoli; mi
attendo tempi di permanenza o *stretti*, nel caso di ricerca sul reference, e
*laschi*, nel momento in cui l'utente si dedica alla lettura degli articoli o le
attività del forum.

Riassumendo, l'utenza è sì **specializzata** ma le esigenze richieste non sono 
**omogenee**.

## Valutazione
In base ai punti esposti sopra, la mia analisi è focalizzata a valutare se 
effettivamente le sezioni del sito, in base al loro scopo, funzionano e posso 
soddisfare l'utente interessato.

Comincerò descrivendo gli aspetti generali del sito, in quanto alcuni elementi
(es. il testo) coinvolgono più parti ma è più semplice ragionarci, e di 
conseguenza valutarli, se trattati in un unico posto.

Successivamente entrerò nelle sezioni interne valutandone i relativi servizi, 
in particolare: 

la sezione d'analisi del *Reference* sarà incentrata sugli aspetti riguardanti 
la ricerca dell'informazione e la navigazione interna; 

nell'analisi di *Articles* si guarderà come sono organizzati gli articoli, 
ricerca interna ed il template della pagina di un articolo.

Salterò le sezioni *Forum*, *Tutorial* ed *Information* in quanto, per me, non 
sono elementi di grande interesse per l'utente.

### Licenza
Quest'opera è distribuita con Licenza [Creative Commons Attribuzione - 
Non commerciale - Condividi allo stesso modo 4.0 Internazionale](http://
creativecommons.org/licenses/by-nc-sa/4.0/).

